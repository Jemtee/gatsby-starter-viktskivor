---
templateKey: 'about-page'
path: /kopguide/skivstang
title: Köpguide för Skivstång
---
### Köpguide: Skivstång

Konsten att välja rätt skivstång.

#### Stångdiameter
Stångdiameter är den diameter där du greppar stången. 28,5mm är den som är vanligast om vi ser till vad som används men det finns även andra diametertyper såsom 29mm, 28mm (Eleiko’s tävlingsstång) upp till stänger som är 31mm. Oftast är stålet inte av lika hög kvalitet ju tjockare de är men ger samma tålighet i och med att den är grövre.

För att välja rätt skivstång bör du testa olika diameter och känna vilken som ligger bäst i dina händer. Om du har större händer eller är ute efter att träna din greppstyrka kan de tjockare stängerna vara till nytta, annars rekommenderas standarddiameter på 28,5mm.


### Beläggning
Det finns olika typer av beläggning där vanligast är zink- och krombeläggningar. Processen går till som så att råa stålstänger doppas i olika bad för att lägga på en skyddande beläggning och ge det en finare yta. 9 av 10 fall kommer du se en skivstång som har en blank beläggning av ljus zink eller krom men det finns även mörka beläggningar men som oftast är aningen dyrare på grund av produktionssättet.

Beläggningens andra fördel är att den skyddar stålet mot att oxidera eller rosta. Det finns även stänger som inte har beläggning där du kommer få en rostbeläggning (patina) på din stång vilket kan vara shysst i ett källargym som kanske har en mer rå känsla i lokalen.

Vanligtvis kommer du att komma i kontakt med en kromliknande skivstång som är zinkbelagd, dessa håller väldigt bra och är att rekommendera. Vill du ha det allra bästa kommer du förmodligen in på Eleiko som märke och de krombelägger alla deras stänger.

#### Greppräffling
Räfflingen gör att du får maximalt grepp av skivstången. Var räfflingen på stången finns beror på stång och tillverkare. En rekommendation här är att veta vilka typer av övningar du kommer göra med skivstången. Om det är så att du kommer göra snatches där stången landar på ditt bröst vill du ha skivstången blank i mitten då den annars kommer lämna fina märken efter sig.

Det andra du bör kolla efter på din skivstång är hur långt räfflingen går ut mot ändarna. Detta är viktigt att ha ända ut i ändarna mot viktdelen då vissa övningar kommer kräva att du har ett brett grepp på skivstången.

#### Ändkonstruktion
Det finns olika typer av konstruktion för att hålla kvar delen där viktskivorna kommer vara. En variant är konstruerad med en bult i änden av stången som låsmekanism, denna typ rekommenderas endast om du kommer göra enkla bänkpressövningar. Kommer du att droppa skivstången från höjd eller om stången kommer tappas från någon typ av höjd kommer bulten att skruva lös sig själv och då finns andra varianter att föredra. De andra typerna använder någon form av inre låsmekanism eller låsring och har ingen skruvlåsning som kan skruvas upp genom tuff behandling av skivstången.

Beroende på kvalitet kan denna del göra skivstången betydligt dyrare eller billigare. Inom crossfit och tyngdlyftning där skivstången får ta mycket stryk är det viktigt med en bra stång. En skivstång som har kvalitetsstål, en ändkonstruktion med tålig låsmekanism och lager som håller stötar.

#### Köpråd
Välj stång baserat på dina behov. Kommer du göra tunga lyft och stötar bör investera i en lite dyrare stång med bättre stål och konstruktion. Vid enklare bänkpressövningar fungerar de billigare modellerna av skivstänger.