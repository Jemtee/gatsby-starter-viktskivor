---
templateKey: 'about-page'
path: /kopguide/viktskivor
title: Olympiska viktskivor 
---
### Köpguide: Viktskivor

**Det finns olika typer av viktskivor, allt ifrån bumper viktskivor, tri-grip viktskivor, helgjutna viktskivor och gummibelagda viktskivor. Vilken viktskivor bör du köpa?**

När du köper billigare skivor har du inte samma precision när det kommer till vikt och håldiameter etc. Vikten kan skilja halvkilon jämfört med vad tillverkaren påstår att den väger. Håldiametern på en viktskiva bör vara så exakt matchande som möjligt med skivstången för att minska slitage och skador på både viktskiva och stång. Med billigare viktskivor brukar precisionen inte vara lika bra som de med lite högre prislapp.

### Olika typer av viktskivor

#### Tri-grip viktskivor
Fördelen med att de är lätt att hantera och hålla. Om du gör axelövningar eller bärövningar med viktskivor är dessa att föredra. Dessa kommer endera som helgjutna eller med gummiöverdrag. Nackdelen är att skivorna blir aningen tjockare än helgjutna viktskivor då dessa kommer med håligheter och en volym som vanligtvis är vikt.

#### Bumper viktskivor
Dessa viktskivor har ökat i försäljning de senaste åren i och med boomen inom Crossfit. Dessa har tidigare främst använts av tyngdlyftare som gör övningar där vikten droppas från huvud- eller midjehöjd.Fördelen med dessa viktskivor är att de inte ger ifrån sig lika mycket ljud vid träning och som håller för de ovannämnda övningarna. Vanliga viktskivor klarar inte den typen av hantering för att inte tala om vad de kan göra mot din lokal och inredning.

Nackdelen med bumper viktskivor är att de är kostsamma. De kostar betydligt mer än ett par helgjutna skivor men de kommer med kvalité och precision gällande håldiameter och vikt.

#### Helgjutna viktskivor
Dessa viktskivor har du säkert redan hemma någonstans om det så är i form av hantelskivor eller för skivstången. Helgjutna skivor är det alternativ som är billigast och mest prisvärd. Den enda fördelen är egentligen priset.

Nackdelen med helgjutna skivor är att de behöver en oöm golvyta att användas på. De är lättare att skada sig på och precisionen i form av håldiameter och exakt vikt är inte i närheten av kvalitétsskivor såsom Eleiko eller Rouge Fitness.

#### Gummibelagda viktskivor
Gummibelagda skivor kan komma i form av tri-grip skivor eller vanliga helgjutna skivor. Fördelen med dessa skivor är att du slipper ha något som skyddar ditt golv om du gör enkla övningar. Observera att dessa viktskivor inte är till för att släppas från höjd till skillnad från bumperskivor. Gummibelägget på skivorna är till för att skydda inredning samt lindra eventuella kläm- eller stötskador som kan uppkomma vid hantering av viktskivor.

### Köpråd
När du skall köpa viktskivor rekommenderar vi dig att köpa 20-40 kg utöver den träningsvikt du tränar med idag. Det ger dig en lagom viktökning som du bör kunna jobba med innan du funderar över att köpa fler viktskivor.

Om du inte vet din träningsvikt idag bör du gå till närmaste gym och se vilken vikt du klarar av med övningar såsom marklyft och benböj. Om du inte har gymkort erbjuder de flesta gym ett testpass som du kan utnyttja helt gratis.

Viktskivor brukar komma i set där du kan få en bättre deal än om du köper enskilda viktskivor. Skivstångsset kommer i olika viktpaket och kan ge dig en bra start på din hemmaträning.
